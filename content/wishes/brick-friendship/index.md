---
author: Inger & Mo
weight: 7 
draft: false
excerpt: Det er noe vakkert og symbolsk ved det å bygge et fundament med steiner fra folk vi er glade i, og vi håper dere vil være med på det. 
featured: true
layout: single
location: Norway
show_post_time: false
subtitle: et vennskapssymbol
title: Byggesteiner
---

For å gjøre drivhuset både høyere, romsligere og flottere, vil vi sette det oppå en 60 cm høy vegg av rød teglstein. 
Til det trenger vi rundt 600 stein tilsammen, og da tenkte vi at det hadde vært innmari hyggelig at så mange som mulig kunne bidratt med én murstein. 
Det er noe vakkert og symbolsk ved det å bygge et fundament med steiner fra folk vi er glade i, og vi håper dere vil være med på det. 
Vi tar veldig gjerne imot fra familie og venner som ikke kommer i selskapet også, kontakt oss i såfall på inger.og.mo@gmail.com. 
Kanskje vi får mange nok steiner til å la hele øverste rad være bidrag fra folk vi setter pris på?

Mursteinen må være rød og aller helst i standardstørrelse 108mm x 228mm x 62mm (standardstørrelse for norsk tegl siden 1840).
Litt avvik er allikevel greit for dette formålet, og er den brukt er det bare sjarmerende. 
Husk en lapp med navn på festet rundt steinen, så kan vi notere oss hvor akkurat din stein havner.
